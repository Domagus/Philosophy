<!DOCTYPE html>
<html lang="pl">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Jest czas</title>
    <link rel="stylesheet" href="style.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Philosopher&display=swap" rel="stylesheet">
</head>

<body>

    <!-- banner -->
    <p class="back"><a href="epitome.html">Wróć</a></p>
    <main>
        <div class="banner">
            <h1>Platon, Ion</h1>
        </div>

    </main>


    <p class="epitome-text">
        Ion jest dialogiem, którego tytuł stanowi imię słynnego artysty, wracającego akurat z Epidauros, gdzie wygrał
        konkurs śpiewacki. Sokrates dostrzegł i natychmiast zawołał chłopaka, żeby go na swój sposób przepytać. Jest to wywiad swoiści sokretejski, czyli polegający na zadawaniu rozmówcy szeregu zazwyczaj zamkniętych pytań, których celem było wykazanie, że dyskutant filozofa tak
        naprawdę nie wie o czym mówi (było to częste podejście greckiego myśliciela. Niewiedza przepytywanego była jak
        gdyby tezą, której potwierdzenie Sokrates stawiał sobie za cel).</p><br>

    <p class="epitome-text">Filozof, usłyszawszy wysoce nieskromną autoprezentację Iona, powiedział, że zawsze
        zazdrościł takim artystom, jak on. Bo nie tylko wyglądają pięknie na scenie, zaskakują wszystkich swoją dobrą
        pamięcią, ucząc się dzieł wybitnych poetów na pamięć, to jeszcze z pewnością doskonale rozumieją tak wiekopomne utwory. Bo przecież
        nie może być dobrym pieśniarzem ten, kto nie rozumie tego, o czym śpiewa.</p><br>

    <p class="epitome-text">Była to oczywiście prowokacja, na którą zapatrzony w siebie Ion dał się łatwo złapać i do
        pochwał Sokratesa na swój własny temat dorzucił kilka kolejnych. Namawiał przy tym filozofa, żeby ten wysłuchał
        jego pięknego śpiewu, na co Sokrates odpowiedział, że na pewno znajdzie się na to kiedyś chwila, ale nie teraz.
        Tymczasem jednak lepiej - powiada filozof, inicjując w ten sposób swoją serię zazwyczaj zamkniętych pytań
        określanych mianem metody
        sokratycznej - żeby mu Ion powiedział, czy zna się tylko na Homerze, czy na innych poetach również. Ion
        stwierdził z przekonaniem, że tylko na Homerze. Więc filozof zapytał go, czy zna się na twórczości innych
        poetów, kiedy ci mówią akurat o tym samym, co Homer? Ion przyznał, że faktycznie w takich sytuacjach zna się
        również na dziełach innych twórców. Sokrates uświadomił wówczas chłopaka, że Homer podejmował tak wiele tematów,
        że chyba nie istnieje ani jeden, który podjął jakiś inny poeta, a Homer nie. W konsekwencji Ion musiałby znać
        się na dziełach wszystkich poetów. Pieśniarz jednak wie, że tak nie jest, ale nie widzi luki w rozumowaniu
        Sokratesa. Sam nie był zbyt bystry, więc jego próba obalenia argumentacji filozofa nie wyszła zbyt dobrze.
        Stwierdził bowiem tylko, że inni poeci pisali od Homera gorzej. </p><br>


    <p class="epitome-text">Sokrates podaje kolejny argument, stwierdzając że prawdopodobnie najlepiej na poszczególnych
        fragmentach homeryckich pism będą znały się te osoby, które zawodowo zajmują się tym, o czym dany fragment mówi.
        Lekarze lepiej zorientują się w ustępach dotyczących zdrowia i chorób, matematycy w tych, które dotyczą liczenia
        itd. Ion nadal nie podważa tego, co uważa za własną kompetencję, a jedynie zaczyna zastanawiać się, jaka
        przyczyna sprawia, że najlepiej orientuje się akurat w Homerze i na tych wszystkich sprawach, o których ślepy
        poeta napisał, i co sprawia, że kiedy głęboko śpi i ktoś ledwe szepnie słowo „Homer”, to od razu wstaje na równe
        nogi gotowy do recytacji. </p><br>

    <p class="epitome-text">Sokrates się nie poddaje się i próbuje w bardziej przystępny sposób wytłumaczyć Ionowi, co
        miał na myśli, kiedy mówił o tym, że to specjaliści najlepiej zrozumieją te spośród homeryckich wersetów, które
        dotyczą dziedziny ich specjalizacji. Tłumaczy mianowicie, że kiedy ktoś jest rzeźbiarzem, to będzie potrafił
        powiedzieć, która rzeźba jest dobra niezależnie od tego, czy zrobił ją Dedal, czy jakiś inny rzeźbiarz. Podobnie
        malarze dokonają właściwej oceny obrazów bez względu na to, kto był ich autorem. Więc może - sugeruje filozof -
        Ion zna się po prostu na poetyce. Pieśniarz jednak uparcie tkwi przy swoim, nadal głosząc, że zna się tylko na
        Homerze. Uzasadnia takie przekonanie spostrzeżeniem, że posiadają je również wszyscy ludzie oglądający jego
        występy, o czym niezbicie świadczy oklasków, jakie otrzymuje. Artysta dodaje, że przecież śpiewa tylko i
        wyłącznie wiersze napisane przez Homera. </p><br>

    <p class="epitome-text">A jednak u Iona następuje coś jakby chwila zwątpienia, na co Sokrates jeszcze dobitniej
        wykłada mu swoją opinię na temat posiadanych przez niego kompetencji. Filozof mówi mianowicie, że jego zdaniem
        pieśniarz nie zna się na niczym. Jest raczej niczym magnes, który przyciąga żelazo. Jakaś tajemnicza siła albo
        boska moc działa wewnątrz niego. Ta sama sytuacja dotyczy poetów, których utwory Ion recytuje. Bóg wprowadza ich
        w stan swego rodzaju transu czy ekstazy; odbiera im rozum, żeby zrobić miejsce dla samego siebie, dzięki czemu
        poeci zaczynają być jego pośrednikami. Z kolei artystów takich jak Ion, skoro jedynie interpretują dzieła poetów
        na scenie, należy uznać za pośredników pośredników. </p><br>
    <p class="epitome-text">Utalentowany pieśniarz, słuchając wywodu Sokratesa, zwraca uwagę, że faktycznie, kiedy
        śpiewa to czuje jakby tracił rozum i dodaje, że jego zdaniem podobny stan wywołuje również u swoich słuchaczy.
        Chłopak przyznaje jednak, że bycie pośrednikiem boga nigdy nie było jego główną pobudką. Bardziej motywują go
        jego słuchacze. Bo, jak powiada, kiedy łzy z oczu im wyciśnie, to sam się później śmieje, gdyż wie, że za występ
        otrzyma zapłatę. Kiedy, przeciwnie, śmiech u ludzi wywoła, to sam będzie płakał, bo mu pieniądze
        przepadną.</p><br>

    <p class="epitome-text"> Następnie Sokrates rysuje metaforę, w której przedstawia Ionowi swoją perspektywę w sprawie
        istoty poezji. Metafora idzie tak: poeta jest niczym pierścień, który przyciąga do siebie inne pierścienie, te
        kolejne i tak dalej. Centralnym pierścieniem jest poeta, przez którego Bóg przemawia bezpośrednio. Kolejnymi
        pierścieniami są inni poeci, zainspirowani twórczością poety głównego, np. Homera, kolejnymi pierścieniami są
        także artyści, którzy odśpiewują napisaną poezję. Do najbardziej zewnętrznych pierścieni należy publiczność,
        która jedynie w sposób bierny doświadcza boskiego wpływu. Jakaś boska siła wychodzi od pierścienia głównego i
        przechodzi przez kolejne. Tak oto wszyscy – poeci, pieśniarze i słuchacze – wpadają w specyficzny stan
        bezmyślności, bo brak rozumu jest warunkiem koniecznym, aby zrobić miejsce dla Boga i tym samym umożliwić
        tworzenie, wyrażanie i doświadczanie wszystkiego, co jest związane z poezją.</p><br>

    <p class="epitome-text">
        Ion stwierdził, że Sokrates mówi niby mądrze, ale na pewno zmieniłby zdanie, gdyby posłuchał, jak on pięknie
        śpiewa
        Homera. Sokrates na to, że bardzo chętnie to uczyni, ale może później. Teraz ciekawi go bowiem, czy Ion nadal
        uważa,
        że zna się na wszystkim, co zostało zawarte w homeryckich dziełach. Dostaje stanowczą odpowiedź, że tak. Filozof
        oczywiście postanawia to sprawdzić (lub raczej zanegować). Prosi więc Iona, aby ten przypomniał, co Homer mówił
        na temat powożenia
        końmi.

        Ion skorzystał z okazji i zaśpiewał:</p><br><br>

    <p class="epitome-poem">Przechyl się na wozie wspaniale rzeźbionym <br>
        W jego lewą stronę, bij bok konia prawy, <br>
        Krzycz mu po imieniu, lejce chwyć rękoma. <br>
        Lewy bierz ku sobie, a gdy meta blisko,<br>
        Too...<br><br></p>

    <p class="epitome-text">

        Wystarczy, przerwał występ Sokrates, i zapytał śpiewaka, kto według niego potrafi się lepiej rozeznać na
        przedmiocie
        zaśpiewanego wiersza? Lekarz czy woźnica? Ion odparł, że Woźnica.
        A jak jest w tym wierszu, zapytał Sokrates, i, pośrednio przyznając się do znajomości dzieł słynnego poety,
        zacytował z pamięci następujący wiersz Homera: </p><br><br>

    <p class="epitome-poem">
        Wino pramnijskie weź; na to sera koziego<br>
        Utrzyj na tarku brązowym a napój przypraw cebulą!</p><br><br>

    <p class="epitome-text"> Po czym filozof zapytał: na skuteczności takiego lekarstwa lepiej się pozna woźnica czy
        lekarz? Ion odparł, że oczywiście lekarz. Kolejne wybierane przez Sokratesa przykłady potwierdzały to, co
        myśliciel planował potwierdzić, a kiedy zebrała się już dostateczna ilość tego rodzaju przykładów, Ion został
        zapytany ponownie o to, na czym znają się artyści. Ion podał nową propozycję: na wszystkim w ogóle. Sokrates
        przypomniał
        Ionowi,
        że ten chyba zapomniał o sztuce woźnicy, lekarza, rzeźbiarza i innych jeszcze… dopytał więc dalej na czym,
        oprócz
        wymienionych przykładów, pieśniarze znają się najlepiej. Artysta odpowiedział niekonkretnie, że na
        reszcie rzeczy. Sokrates zapytał, czyli na czym właściwie? </p><br>

    <p class="epitome-text">Ion chwilę się zastanowił i podał nową propozycję: pieśniarze znają się na tym, co wypada
        mówić mężczyźnie i kobiecie, co niewolnikowi i
        wolnemu,
        i tak dalej reszcie ludzi. Sokrates pyta więc, kto wie lepiej, co przystoi mówić kierującemu statkiem mężczyźnie
        podczas burzy na morzu? Artysta czy kapitan? Ion odpowiedział, że bez wątpienia taką osobą jest kapitan.
        Sokrates pyta dalej: kto wie
        lepiej,
        co najbardziej przystoi mówić choremu niewolnikowi? Jego pan, artysta czy lekarz. Ion stwierdza, że lekarz.
        Sokrates pyta dalej. Kto wie lepiej, co przystoi mówić żołnierzom przed bitwą? Dowódca czy śpiewak? Ion
        stwierdza,
        że akurat w tym przypadku nie ma żadnej różnicy. Sprawy wojskowe są tak samo dobrze rozpatrywane przy pomocy
        sztuki
        strategicznej i piosenkarskiej. Śpiewak i dowódca wojskowy to w zasadzie jedno i to samo. Na to Sokrates zapytał
        Iona, dlaczego włóczy się jeszcze po Helladzie i piosenki śpiewa, zamiast wielkimi armiami
        dowodzić.
        Ion odpowiada, że w obecnych czasach wodzowie nie są potrzebni. </p><br>

    <p class="epitome-text">No to Sokrates wytyka Ionowi niekonsekwencję, zauważając, że najpierw stwierdził, iż to sam
        Bóg przez niego przemawia,
        a
        teraz chce uchodzić za dowódcę armii. Jeżeli drugie jest prawdą, tzn. jest dowódcą armii, to wcześniej kłamał; a
        jeżeli pierwsze, czyli że jest jakimś boskim medium, to też kłamał, ale nieświadomie. Bo pośrednik boga musi
        wpaść w
        ekstazę i pozbyć się rozumu, żeby Bóg mógł przez niego przemówić. Zapytał więc Sokrates Iona o ostateczną opinię
        w
        sprawie tego, kim on właściwie jest, dając śpiewakowi dość tendencyjną alternatywę. Zapytał czy Ion
        jest
        dowódcą wojskowym, a tym samym zbrodniarzem i kłamcą, czy też jest boskim mężem. Ion odparł, że z tych dwóch
        zdecydowanie lepiej jest uchodzić za boskiego męża! Sokrates podsumował to następująco: A więc Ionie, boskim
        jesteś
        i wolnym od umiejętności wielbicielem Homera.</p><br>

    <p id="back-main"><a href="index.html">Wróć do strony głównej</a></p>
</body>

</html>